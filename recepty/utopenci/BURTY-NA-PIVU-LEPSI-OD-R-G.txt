*******BUŘTY NA PIVU - LEPŠÍ ;-)*******

autor: R_G

Ingredience:
Buřty, cibule, feferonky, česnek, kečup, černé pivo

Postup:
Kvalitní špekáčky podélně nařízneme tak, aby se do nich dala dát zeleninová náplň. Vložíme do nich kolečko cibule, kousek feferonky (záleží jak moc ostré to chcete mít) a ukrojený kousek česneku. Není nutné je propichovat páratkem, špekáčky budeme péct, takže se do nich všechny dobré věci stejně vstřebají. Následně špekáčky vložíme do pekáče tak hlubokého, aby se daly zalít a nebyly vidět, ideálně tak, aby alespoň nějakou dobu vydržely pod hladinou. Do pekáče pak přidáme na kolečka nakrájenou cibuli (na 5 špekáčků jedna menší), nakrájený česnek (asi 3 stroužky) a podle naší chuti přiostříme rozmačkanou feferonkou. Na špekáčky pak nalijeme obyčejný nebo pálivý kečup (Heinz se příliš nehodí, stačí obyč Šmak nebo podobný) podle toho, jak to chceme mít ostré a zalijeme je černým pivem (např. Krušovickým) tak, aby byly pod hladinou. S poměrem mezi pivem a kečupem je potřeba si trochu pohrát na základě zkušenosti, obecně platí 2 dávky kečupu a 1 piva. Pekáč pak vložíme do trouby (raději nerozehřáté) a pečeme zhruba 40-60 minut (když se špekáčky nepřipálí, delší doba jim prospěje). Občas se na špekáčky podíváme a vrátíme je alespoň na chvíli zpět pod omáčku, pokud se příliš vypeče, doplníme ji pivem. Podáváme horké/teplé i s omáčkou a v ní přítomnou zeleninou spolu s čerstvým chlebem. Je zjevné, ze omáčka se dá stejně dobře jíst i samostatně. Když něco zbyde, dá se později ohřát v mikrovlnce.